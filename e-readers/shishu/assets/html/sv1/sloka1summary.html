<div class="panel panel-primary sanskrit">

							<div class="panel-heading">
								<h4 class="panel-title">Sanskrit</h4>
							</div>
							<div class="panel-body">
								एकदा द्वारकापुर्यां रुक्मिणीरूपया श्रिया समेतः वसुदेवरूपिणः
								कश्यपस्य वेश्मनि कृष्णरूपेण तिष्ठन् हरिः देवर्षिं नारदम्
								आकाशमार्गात् अवतरन्तं अपश्यत् । अम्बरे विद्योतमानः सः प्रथमं
								तेजःपुञ्ज इव, ततः शरीरी इति, ततः पुरुषविशेष इति ततश्च नारद इति
								प्रतीयते स्म । तत्र आकाशचारिणः देवा देवर्षिमनुसरन्ति स्म, तान्
								निवर्त्य ततोऽवतीर्णश्च सः वासुदेवस्य प्रासादे पदयुगलं स्थापयामास
								। उपवेशनात् पूर्वमेव सिंहासनात् उत्थितः श्रीकृष्णः देवर्षिं
								नारदम् अर्घ्यादिविधिना सम्पूजयति स्म, ततश्च स्वहस्तदत्ते आसने
								उपावेशयत् । ततः श्रीकृष्णः नारदाय तदीयागमनहेतुं पप्रच्छ ।
								नारदश्च सविनयम् इत्थं न्यवेदयत् श्रीकृष्णम् -<br /> “भगवन्!
								योगिनामपि त्वमेव साक्षात्करणीयः इत्यतः गौरवास्पदं प्रयोजनं
								किमस्ति ? दुष्कृतां विनाशाय यदि भवान् नावतरेः, ततः योगिभिरपि
								अनिरूपिस्त्वं मादृशां साक्षात्कारविषयः कथं स्याः? देवेन्द्रेण
								प्रहितं सन्देशं श्रावयितुं भवत्सकाशमागमनं हि मम कृते
								सौभाग्यविषयः। अधुना कंसादिवधात् भवतो या स्तुतिर्विधीयते, सा
								तिरस्क्रियैव । यतः पूर्वं तु हिरण्याक्षप्रभृतिदैत्यानां भवता
								संहारो विहितः, तेषां समक्षं तु कंसादिमहीभृतः मृगायन्ते खलु ।
								भवता पूर्वं नृसिंहावतारं गृहीत्वा यस्य हिरण्यकशिपोः वधो विहितः,
								यं रावणं भवान् रामावतारे अवधीत्, स एव शैलूष इव शिशुपालरूपेण
								अवतीर्य त्रिभुवनमुत्पीडयति । तस्यात्याचारैः पुरन्दरोऽपि
								चिन्ताक्रान्तः अस्ति । भवान् एव अस्य शिशुपालसय संहारं कर्तुं
								प्रभवति नान्यः इत्ययं तस्यैव सन्देशः । अतो भवता तद्वधं विधाय
								देवराजेन साकं त्रिभुवनजनः दुःखभरैः मोचितव्यः, सुखभरैश्च
								संयोजयितव्यः" इति । श्रीकृष्णः देवराजस्य सन्देश 'ओम्' इति
								स्वीचकार । देवर्षिश्च नभसि समुत्पतितः । तदा भृकुटिच्छलेन
								श्रीकृष्णस्य वदने शत्रुविनाशसूचकः धूमकेतुः स्थानं चकार ।

							</div>

						</div>
						<div class="panel panel-success hindi">

							<div class="panel-heading">
								<h4 class="panel-title">Hindi</h4>
							</div>
							<div class="panel-body">इस सर्ग में नारदजीका द्वारकापुरी
								में आकर श्रीकृष्ण भगवान् से शिशुपालवध करने का इन्द्र सन्देश देते
								हैं । जब जगदाधार श्रीकृष्ण भगवान् द्वारकापुरी में लोकशासन कर रहे
								थे, तब, एकबार नारदजी आकाशमार्ग से उनके यहाँ आये, उन्हें देखकर
								श्रीकृष्ण भगवान् ने यथोचित अतिथिसत्कार कर उनकी प्रशंसा करते हुए
								आनेका कारण पूछा । उत्तर में नारदजीने श्रीकृष्ण भगवान् के दर्शन
								को ही प्रधान कारण बतलाते हुए इन्द्र के सन्देशरूप में शिशुपाल को
								मारने के लिए कहा तथा उसकी परमावश्यकता प्रदर्शनार्थ शिशुपाल के
								पूर्वजन्म में 'हिरण्यपकशिपु' तथा 'रावण' होकर देवपीडन आदि उनके
								औद्धत्यपूर्ण कार्यों को विस्तार के साथ कहा और यह भी कहा कि
								उन्हें भी नरसिंह तथा दशरथनन्दन राम होकर आपने ही मारा तथा पुनः
								शिशुपाल के औद्धत्यपूर्ण कार्यों को कहते हुए 'उसे भी आप ही मार
								सकते हैं' ऐसा कहा । नारदजीद्वारा कथित इन्द्रसन्देश को सुनकर
								श्रीकृष्ण भगवान् ने क्रोध से भृकृटि चढ़ा ली और शिशुपाल को मारने
								की स्वीकृति प्राप्त कर नारदजी आकाश को लौट गये ।</div>

						</div>
						<div class="panel panel-info english">

							<div class="panel-heading">
								<h4 class="panel-title">English</h4>
							</div>
							<div class="panel-body">When Śrī Kṛṣṇa was ruling the world
								at Dwārakā, sage Nārada descended from heaven to his abode.
								Having received hospitality as a guest and having been
								questioned the purpose of his arrival by Śrī Kṛṣṇa, he praised
								the lord and then replied thus. He conveyed him the command of
								lord Indra, and incited him to war with his cousin but mortal
								enemy, Śiśupāla, king of Cedī. At this juncture, the sage
								reminds him of previous births of Śiśupāla such as
								'Hiraṇyakaśipu', 'Rāvaṇa' and others, the way they tormented the
								world and also the way how lord Śrī Kṛṣṇa took initiative to
								slay them. Having heard the command of Lord Indra through sage
								Nārada, the lord had uttered an assent and anger took abode in
								the guise of the curve of his eye-brows on his face that
								resembled the sky overcast with the comet. Nārada, too ascends
								back to the sky.</div>

						</div>

					</div>
